---
layout: post
title:  "Livre de Kriansa"
categories: update
---

Felij Dia de Kriansa!

Nha motive pa prendê sistéma de skrevê Kriole éra pa traduzí y skrevê livre de kriansa.
Unton ka ten dia amedjor ke oje pa postá [kel primer]({% link crioulo/traduson/_posts/2020-06-01-mi-ta-pode-sebi.markdown %}) na nha saite!

N encontrá kel livre na saite [StoryWeaver](storyweaver.org.in),
ke ten un bocóde de livre ke un bocóde de traduson.
Ten más ke sen língua na kel saite!
Es decidí distribuí kes livre na kel saite de un fórma livre: ["CC BY 4.0"](https://creativecommons.org/licenses/by/4.0/) ([pt](https://creativecommons.org/licenses/by/4.0/deed.pt)).
Asin nos ke ta alê un livre la, mes ke no ka ten kel direte de autor---móde é autor ke ten kel la,
ma no ten tude direte pa traduzí-l, imprimí-l, alê-l de fórma publike, y otes kosa,
se no identifiká kel autor original.

Ke tal un dia no pudia akresentá Kriole na kel saite.
Ke manera tava ser amedjor pa distinguí variante de Kriole?
Kel saite ja ta asetá más ke un traduson pa un livre, ké bon pa ise.
Kel livre ke N traduzí pa Kriole ja ten dos traduson diferénte pa portugês.
Se pesoas kre skrevê na ortografía diferénte, paresê-me kel la tamben podê ka ten problema,
es podê kresentá ote traduson de sês ke sês preferénsa.
Ma se dialéte é diferente, un pesoa tava kre oiá antes ke-l da kel klike
se ta ben ser un traduson pa Praia, pa Sonsénte, pa Foge...

Por enkuante, N tita postá li, atê ke N ta más konfiante ke ortografía,
y atê ke N tava podê juntá ma otes pesoa pa fazê traduson y txemá menine pa alê.